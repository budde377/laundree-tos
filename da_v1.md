---
permalink: /da/v1
redirect_from: /da/current
layout: default
version_text: Version 1.0
effective_text: Ikrafttrædelsesdato 16. august 2017
---

# Vilkår og betingelser

**Udgivet af:**

bookrs IVS<br />
36560444<br />
Dannebrogsgade 8, 4. th.<br />
8000 Aarhus C

## Definitioner

”Vi”, ”Os” eller ” Vores” er bookrs IVS, som er virksomheden bag Laundree.

”Jeres”, ”I” eller ”Jer” er brugerne af Laundree, som bor i opgangen/ejendommen.

”Medlemskab” eller ”Medlemskabet” er betegnelsen for det oprettede Laundree vaskeri.

## Indledning

Laundree er et nemt og gratis bookingsystem til fællesvaskeriet i din ejendom. Vasketider kan med Laundree bestilles og afbestilles uanset, hvor du er (med internetforbindelse). Laundree er et Open Source-projekt, hvis kildekode er tilgængelig på www.github.com/laundree/laundree, men Vi forbeholder Os retten omkring ophavsret ifølge pkt. 7.

Laundree er uden garanti for Uptime (sidens tilgængelig) eller kontinuitet i tjenesten. Som Open Source-projekt tillader Vi alle til at se og foreslå ændringer af kildekoden. Vi tager absolut intet ansvar for eventuelle fejl, bestemt eller ej, der er indført af denne praksis.

Disse Vilkår og Betingelser gælder for Jeres brug af Laundree og de tjenester, der stilles til rådighed, herunder brug af funktioner, webstedet og brugergrænseflader samt brug af alt indhold og software, der er forbundet med tjenesten.

## 1 Accept af Vilkår og Betingelser

1.1 Ved oprettelse af Medlemskab accepterer I Vilkår og Betingelser for Laundree.

## 2 Ændringer af Vilkår og Betingelser

2.1 Vi kan fra enhver tid ændre/opdatere disse Vilkår og Betingelser for Laundree.

2.2 Ved ændring/opdatering af disse Vilkår og Betingelser accepterer I, ved fortsat brug af Laundree, ændringerne.

## 3 Privatlivspolitik

3.1 Ved oprettelse af Medlemskab gemmes navn, e-mailadresse og adresse. Vi opbevarer Jeres oplysninger i op til 5 år efter ophør af Medlemskab, hvorefter oplysningerne bliver slettet.

3.2 Vi forbeholder Os retten til at anvende indsamlet data, herunder også Jeres vaskevaner (vaskestatistik), som statistik i forretningsøjemed samt i forbindelse med opsætning, drift, forbedring eller opdatering af Laundree.

3.3 Vi forbeholder Os retten til, men ikke begrænset til, at slette og ændre data fra Vores servere.

## 4 Kommunikationspræferencer

4.1 I accepterer at modtage kommunikation om Jeres konto fra Os/Laundree i elektronisk form. Denne kommunikation kan omfatte e-mails, der sendes til den e-mailadresse, I oplyser ved kontooprettelse og er en del af Jeres forhold til Os.

4.2 I accepterer at meddelelser, aftaler, oplysninger eller anden kommunikation, som Vi sender til Jer elektronisk, opfylder lovmæssige krav til udveksling og accept af oplysninger og betingelser, herunder at kommunikationen er skriftlig.

4.3 Push meddelelser: I accepterer, at Laundree-tjenesten må sende push meddelelser til Jeres enhed. Push meddelelserne omfatter bl.a. påmindelser (notifikationer) om bestilte vasketider, opdateringer og indhold i Laundree-tjenesten.

## 5 Medlemskab og afmelding

5.1 Laundree Medlemskabet koster pt. ikke noget for Jer at anvende.

5.2 Jeres Medlemskab vil fortsætte, medmindre I afmelder systemet som ifølge pkt. 5.4.
5.3 Vi forbeholder Os retten til, helt efter eget skøn, at ændre prisen for Vores tjeneste eller komponenter deraf, når Vi vurderer, det er nødvendigt. Prisændringer i tjenesten træder i kraft tidligst 60 dage efter, at I har fået besked via e-mail.

5.4 I kan afmelde Jeres Medlemskab når som helst. For at afmelde Medlemskabet skal I slette vaskeriet og dertilhørende bruger på www.laundree.dk. Derefter vil der ikke være adgang til Laundree og Jeres indtastede data, herunder bestilte vasketider og registrerede maskiner, går tabt.

## 6 Laundree-tjenesten

6.1 Vi opdaterer løbende Laundree-tjenesten, herunder indholdet. Derudover tester Vi løbende forskellige aspekter af Vores tjeneste, herunder Vores websted, brugergrænseflader, serviceniveauer, medlemskaber og kampagner. Vi forbeholder Os retten til, og I accepterer hermed, at Vi må inkludere Jer i eller ekskludere Jer fra disse tests uden varsel. Vi forbeholder Os retten til helt efter eget skøn fra tid til anden at ændre, hvordan Vi tilbyder og driver Vores tjeneste. Nedbrud I tjenesten i forbindelse med opdatering af service mv. kan forekomme, hvilket Vi ikke er ansvarlige for, men vil hurtigst muligt få systemet op at køre igen.

6.2 I accepterer alene at bruge Laundree til det formål, hvortil der er givet adgang. I accepterer også, at I ikke må: omgå, fjerne, ændre, deaktivere, forringe eller hindre indholdssikringerne i Laundree-tjenesten, herunder, men ikke begrænset til, at skaffe Jer uretmæssigt adgang til Laundree-tjenesten.

6.3 Vi er ikke ansvarlige for sikring af internetadgang og forbindelse, ligesom I selv er ansvarlige for afholdelse af alle omkostninger og gebyrer i forbindelse med internetadgangen.

6.4 Vi er ikke ansvarlige for vaskemaskiner, tørretumbler, brugen af dem eller nedbrud af disse. Laundree-tjenesten hjælper kun med bestilling og afbestilling af vasketider. Snupper andre i opgangen ens vasketid, er Laundree-tjenesten naturligvis uden ansvar og anbefaler det udredes mellem beboer og bestyrelse.

6.5 Hvis den enhed, hvor Laundree er installeret, sælges, bliver væk eller stjålet, skal I slette brugeren fra vaskeriet, hvilket klares under ”Vaskeri brugere” på www.laundree.dk. Hvis I logger ud eller deaktiverer enheden, og samtidig har glemt Jeres adgangskode, kan I efterfølgende få adgang til Laundree ved at trykke på “Har du glemt adgangskode?”. Følg instruktionerne og få tilsendt en ny adgangskode via e-mail.
6.6 Vi kan stoppe eller begrænse Jeres brug af Vores tjeneste, uden kompensation eller varsel, hvis Vi konstaterer, eller med rimelighed mener, at I (i) overtræder nogle af disse Vilkår og Betingelser eller I (ii) er involveret i ulovlig eller upassende brug af tjenesten.

## 7 Intellektuel ejendom

7.1 Ophavsret: Laundree-tjenesten, herunder alt indhold, som findes i Laundree-tjenesten, er beskyttet af ophavsretten, forretningshemmeligheder og andre immaterielle love og traktater.

## 8 Gældende lov

8.1 Disse Vilkår og Betingelser er underlagt Dansk Ret. Enhver konflikt skal søges læst ved Retten I Aarhus, Danmark.

## 9 Brug af registrerede oplysninger  

9.1 Vi kan frit bruge kommentarer, information, idéer, koncepter, anmeldelser, teknikker, samt andet materiale indeholdt i kommunikation, som I måtte sende til Os ("Feedback"). Herunder kan nævnes besvarelser af spørgeskemaer eller Feedback gennem opslag i Laundree-tjenesten, herunder Laundree-webstedet og brugergrænseflader, globalt og i al evighed, uden kompensation, anerkendelse eller godtgørelse og til et hvilket som helst formål, herunder, men ikke begrænset til, at udvikle, fremstille og markedsføre produkter og skabe, modificere eller forbedre Laundree-tjenesten.

9.2 Endvidere accepterer I, at I ikke vil gøre nogen "ideelle rettigheder" til, at en sådan Feedback er gældende, i det omfang gældende lovgivning tillader det.

## 10 Kontakt

På Laundrees hjemmeside kan I bl.a. få mere information om Laundree-tjenesten, oprettelse af konto samt Vores mission for Laundree. På www.laundree.dk kan I kontakte Os ved at benytte kontaktlinket øverst til venstre i menuen og udfylde kontaktformularen. Vi svarer inden for 5 arbejdsdage.

